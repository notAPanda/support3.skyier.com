---
title: Wydarzenie online
date: 2022-10-01

---

# Live

### Ustawienia na YouTube

**Aby zorganizować transmisję online za pomocą YouTube musisz posiadać konto na YouTube i mieć aktywowaną możliwość organizowania transmisji na żywo. Jeśli nigdu wcześniej nie aktywowałeś tej opcji to zrób to teraz. Bo YouTube włączy Ci tą funkcję w przeciągu 24 h.**

W momencie, kiedy masz już dostęp do organizowania Transmisji na żywo:

Kliknij opcję **Transmituj na żywo**

![screen-YT-1](./images/screen-YT-1.png)

Wybierz, kiedy chcesz rozpocząć wydarzenie online: **teraz czy wolisz je zaplanować**.

![screen-YT-2](./images/screen-YT-2.png)

Wybierz tryb transmisji:

* **wbudowana kamera internetowa** - jest opcja zalecana dla osób początkujących. Łatwiejsza do zastosowania na początek.
* **oprogramowanie do transmisji na żywo** - możesz transmisję na żywo przeprowadzić dodatkowo za pomocą zewnętrznego oprogramowania do przechwytywania audio i wideo, typu OBS czy StreamYard. 

Te zewnętrzne oprogramowania (OBS czy StreamYard) dają Ci możliwość pokazania prezentacji czy przeprowadzenie wydarzenia z innymi osobami. Jeśli natomiast chcesz przeprowadzić wydarzenie w formie "gadająca głowa" Twoja wbudowana kamerka w laptop jest wystarczająca.

![screen-YT-3](./images/screen-YT-3.png)

Podaj wymagane informacje na temat wydarzenia online.

![screen-YT-4](./images/screen-YT-4.png)

Przy ustawianiu Widoczności rekomendujemy wybranie opcji: Niepubliczne. Dzięki czemu tylko osoby, które otrzymają link będą mogły wziąć udział w transmisji.

Po podaniu wszystkich informacji kliknij przycisk udostępnij. 

![screen-YT-5](./images/screen-YT-5.png)

I skopiuj link, który pojawi się w oknie.

![screen-YT-6](./images/screen-YT-6.png)

Otwórz link w nowym oknie. Wybierz ponownie opcję Udostępnij -> Umieść.

![screen-YT-7](./images/screen-YT-7.png)

I z kawałka kodu, który pojawił się po prawej stronie, skopiuj link. I ten właśnie link będzie Ci potrzebny do umieszczenia w Skyier. 

![screen-YT-8](./images/screen-YT-8.png)

### Ustawienia w Skyier

Po zalogowaniu utwórz produkt typu live. Aby to zrobić przejdź do **PRODUKTY -> Dodaj -> podaj tytuł live i wybierz wariant Wydarzenie**.

![screen-skyier-live-1](./images/screen-skyier-live-1.png)

Teraz możesz ewentualnie zmienić tytuł live i uzupełnić opis Wydarzenia. Możesz wpisać kilka słów na temat tego, czego będzie ono dotyczyło. Potraktuj to jako miejsce na tzw. lead (zajawkę). A nie opis całego wydarzenia. To możesz zrobić na stronie sprzedażowej.

W sekcji WYDARZENIE podaj:

* **datę rozpoczęcia i godzinę** - jeśli ustawisz te informacje na stronie z wydarzeniem automatycznie pojawi się odliczanie czasu do momentu rozpoczęcia. 

![screen-skyier-live-2](./images/screen-skyier-live-2.png)

* **video embed url** - tutaj wprowadź ten link, który pobrałeś wcześniej z YouTube. 
Będzie to link w takiej postaci: https://www.youtube.com/embed/j2tH2dUplk0. Oczywiście w Twoim wypadku będą inne te cyferki na końcu.
* **chat embed url** - jeśli chcesz dodatkowo dodać czat dodaj tam link w takiej postaci:
https://www.youtube.com/live_chat?v=TWOJE-CYFERKI-ZE-WCZESNIEJSZEGO-LINKU&embed_domain=TWOJA-NAZWA-DOMENY


Możesz również zrobić wydarzenie, jako:
* **darmowe** - wówczas, jeśli użytkownik chce je obejrzeć będzie musiał założyć konto na platformie (jeśli jeszcze nie posiada). 
* **płatne** - użytkownik który zakupi dostęp będzie mógł wziąć udział w wydarzeniu. Wówczas w dniu webinaru będzie musiał zalogować się do platformy.

Więcej na temat cen, znajdziesz [tutaj](https://support.skyier.com/sales).

Jeśli natomiast chcesz zostawić dodatkowe informacje osobom zapisanym na webinar wówczas użyj funkcji: **Pokaż dodatkową wiadomość**. Ta wiadomość będzie wyświetlana od momentu, kiedy ją dodasz, do momentu, kiedy ją skasujesz. 

![screen-skyier-live-3](./images/screen-skyier-live-3.png)

**Ważne** Po zakończeniu transmisji YouTube automatycznie nagra Ci wideo. Wideo to będzie również dostępne w platformie. Jeśli nie chcesz, aby była możliwość jego późniejszego oglądania to usuń to wideo z YT lub usuń ze Skyier embed url. 